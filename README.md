# datahub
<h1>Savokos</h1>

**Sąvokų aprašymas**
<table>
  <tr>
    <td><b>Nr.</b></td>
    <td><b>Terminija</b></td>
    <td><b>Apibrėžimas</b></td>
  </tr>
  <tr>
    <td>1</td>
    <td>Asmens duomenys</td>
    <td>Bet kokia informacija apie fizinį asmenį, kurio tapatybė nustatyta arba kurio tapatybę galima nustatyti (duomenų subjektas); fizinis asmuo, kurio tapatybę galima nustatyti, yra asmuo,              kurio tapatybę tiesiogiai arba netiesiogiai galima nustatyti, visų pirma pagal identifikatorių, kaip antai vardą ir pavardę, asmens identifikavimo numerį, buvimo vietos duomenis ir                 interneto identifikatorių arba pagal vieną ar kelis to fizinio asmens fizinės, fiziologinės, genetinės, psichinės, ekonominės, kultūrinės ar socialinės tapatybės požymius.
    </td>
  </tr>
  <tr>
    <td>2</td>
    <td>Atviri duomenys</td>
    <td>Laisvai prieinami subjekto veikloje ar dokumentuose užfiksuoti duomenys, informacija ar jos dalis, nepaisant jų pateikimo būdo, formos ir laikmenos, įskaitant registro duomenis, registro 
        informaciją, registrui pateiktus duomenis ir (arba) jų kopijas, kuriuos visi asmenys gali pakartotinai naudoti ir platinti bet kokiu tikslu, nurodydami jų šaltinį ir tik tomis pačiomis 
        sąlygomis, kuriomis buvo gauti.
    </td>
  </tr>
  <tr>
    <td>3</td>
    <td>Atvirų duomenų sąrašas</td>
    <td>Savivaldybės ir jai pavaldžių įmonių ir įstaigų atvertinų duomenų rinkmenų sąrašas.</td>
  </tr>
  <tr>
    <td>4</td>
    <td>Duomenys</td>
    <td>Bendro pobūdžio informacija bei nuasmeninti duomenys, valdomi Vilniaus miesto savivaldybės ar jos įmonėse, kurie bus konsoliduojami ir naudojami Metodikoje nustatytais tikslais. </td>
  </tr>
  <tr>
    <td>5</td>
    <td>Duomenų ir informacijos saugojimas</td>
    <td>Duomenų ir informacijos konfidencialumo, vientisumo ir prieinamumo užtikrinimas.</td>
  </tr>
  <tr>
    <td>6</td>
    <td>Duomenų ir informacijos valdymo sistema</td>
    <td>Vadybos sistemos dalis, kuria siekiama nustatyti, taikyti, valdyti, stebėti, peržiūrėti, prižiūrėti ir gerinti duomenų ir informacijos saugumą ir valdymą, vadovaujantis rizikos analizės       rezultatais.</td>
  </tr>
  <tr>
    <td>7</td>
    <td>Duomenų valdymo ciklas</td>
    <td>Duomenų valdymo procesas, nusakantis duomenų valdymo taisykles ir apimantis visus duomenis, naudojamus organizacijoje. </td>
  </tr>
  <tr>
    <td>8</td>
    <td>Duomenų tvarkytojas (Data Processor)</td>
    <td>Duomenų tvarkytojas paskirtas juridinis asmuo, kuris tvarko įmonių duomenis remdamasis duomenų metodologijos principais su tikslu užtikrinti metodologijos ir duomenų politikos vykdymą</td>
  </tr>
  <tr>
    <td>9</td>
    <td>Duomenų tvarkymas</td>
    <td>Automatizuotomis arba neautomatizuotomis priemonėmis valdomais duomenų rinkiniais atliekamos operacijos ar jų seka, kaip rinkimas, įrašymas, rūšiavimas, sisteminimas, saugojimas, 
    adaptavimas ar keitimas, praturtinimas, naudojimas, publikavimas ar dalinimasis, išvestinių duomenų produktų kūrimas, pasiekiamumo apribojimas, ištrynimas arba sunaikinimas</td>
  </tr>
  <tr>
    <td>10</td>
    <td>Domenas</td>
    <td>Susijusių sugrupuotų duomenų rinkinys, logiškai susijęs su vykdoma įmonių veikla.</td>
  </tr>
  <tr>
    <td>11</td>
    <td>Duomenų valdytojas(Data Steward )</td>
    <td>Asmuo ar įmonės paskirtas skyrius, atsakingas už operacinį duomenų valdymą apibrėžtame domene, duomenų teisingumą, tikslumą vientisumą, duomenų strategijos kūrimą ir vykdymą.</td>
  </tr>
  <tr>
    <td>12</td>
    <td>Duomenų valdysena</td>
    <td>Duomenų valdymo gairės ir principai, nusakantys taisykles, susijusias su duomenų valdymu organizacijoje.</td>
  </tr>
  <tr>
    <td>13</td>
    <td>Duomenų incidentas</td>
    <td>Nenumatytas pažeidimas, susijęs su duomenų korektiškumu ar saugumo pažeidimais, dėl kurių atsiranda spragos, leidžiančios duomenimis disponuoti tam ne autorizuotiems asmenims</td>
  </tr>
  <tr>
    <td>14</td>
    <td>Duomenų tiekėjas</td>
    <td>Įmonė, sudariusi sutartį su Vilniaus duomenų centru </td>
  </tr>
  <tr>
    <td>15</td>
    <td>Duomenų naudotojas</td>
    <td>Įmonė ar fizinis asmuo (atvirų duomenų kontekste), įgavę teisę naudotis specifiniais duomenimis ar jų rinkiniais</td>
  </tr>
  <tr>
    <td>16</td>
    <td>Įmonė</td>
    <td>Vilniaus miesto savivaldybei pavaldi įmonė, įstaiga ar organizacija.</td>
  </tr>
  <tr>
    <td>17</td>
    <td>IT</td>
    <td>Informacinės technologijos</td>
  </tr>
  <tr>
    <td>18</td>
    <td>ITG</td>
    <td>Inovacijų ir technologijų grupė, Vilniaus miesto savivaldybės skyrius</td>
  </tr>
  <tr>
    <td>19</td>
    <td>IVPK</td>
    <td>Informacinės visuomenės plėtros komitetas – biudžetinė įstaiga prie Lietuvos Respublikos susisiekimo ministerijos, atsakinga už valstybės informacinių ir ryšių technologijų kūrimo 
        Lietuvoje politiką ir koordinuoja jos įgyvendinimą</td>
  </tr>
  <tr>
    <td>20</td>
    <td>IVPK duomenų atvėtimo vadovas</td>
    <td>Duomenų atvėrimo vadovas, skirtas organizacijoms atveriančioms duomenis ir atvertų duomenų naudotojams (https://atviriduomenys.readthedocs.io/).</td>
  </tr>
  <tr>
    <td>21</td>
    <td>Duomenų brandos lygiai</td>
    <td>IVPK duomenų atvėrimo vadove (https://atviriduomenys.readthedocs.io/) nustatyti duomenų brandos lygiai (https://atviriduomenys.readthedocs.io/dsa/level.html?highlight=lygiai).</td>
  </tr>
  <tr>
    <td>22</td>
    <td>Incidentas</td>
    <td>Sutrikimas, kai sistemos neveikia korektiškai dėl nenumatytų ar neplanuotų priežasčių</td>
  </tr>
  <tr>
    <td>23</td>
    <td>Trečioji šalis (išorės šalis)</td>
    <td>Fizinis arba juridinis asmuo, susijęs su prieiga prie informacinio turto ar jos apdorojimo ir valdymo priemonių</td>
  </tr>
  <tr>
    <td>24</td>
    <td>Vilniaus miesto duomenų centras</td>
    <td>UAB „ID Vilnius“ kuruojama duomenų platforma ir saugykla paremta debesų kompiuterijos principais. </td>
  </tr>
</table>
**Bazinis registras** - Tai teisėtos, oficialios ir patikimos centrinės informacinės duomenų bazės, kuriose saugomi svarbiausi VII duomenys apie piliečius, įmones, transporto priemones,                vairuotojo pažymėjimus, pastatus ir vietoves. Ši informacija sudaro pagrindinius duomenis (angl. Master Data) viešosioms paslaugoms teikti.


**Duomenys** - Skaitmeninės išraiškos informacija, dokumentai ir (ar) jų kopijos, įskaitant garso, vaizdo arba garso ir vaizdo įrašus, taip pat asmens duomenis, tinkami saugoti, perduoti, interpretuoti ir apdoroti informacinių technologijų priemonėmis.

**Duomenų branda** - Duomenų brandumas yra terminas, apibūdinantis organizacijos gebėjimą sistemingai rinkti, valdyti ir naudoti duomenis. Tai rodo, kaip efektyviai organizacija naudoja savo duomenis, taip pat kaip gerai ji yra pasirengusi naujoms duomenų analizės strategijoms ir technologijoms.

**Duomenų kokybė** - Duomenų kokybė apibūdina duomenų tikslumą, patikimumą ir nuoseklumą, taip pat duomenų nuolatinį atnaujinimą. Tai yra duomenų savybės, kurios lemia duomenų naudingumą ir patikimumą sprendimų priėmimui.

**Duomenų paslauga** -  Tai operacijų rinkinys, suteikiantis prieigą prie vieno ar daugiau duomenų rinkinių arba duomenų apdorojimo funkcijų.

**Duomenų portalas** - Tai žiniatinklio sistema, kurioje pateikiamas duomenų katalogas su duomenų rinkinių aprašymais ir kurioje teikiamos paslaugos, leidžiančios surasti ir pakartotinai naudoti duomenų rinkinius.

**Duomenų rinkinys** - Tai viename šaltinyje paskelbtų arba kuruojamų duomenų rinkinys, kurį galima gauti arba atsisiųsti vienu ar keliais formatais.

**DSA** - DSA - tai duomenų struktūros aprašo specifikacija, taikoma aprašyti vieningai Lietuvoje valstybės informacinius išteklius sudarančius duomenis.

**Informacinė sistema** -  Programinės įrangos visuma valstybės ar savivaldybės institucijos ar įstaigos, kito viešojo administravimo subjekto, viešosios įstaigos ar valstybės valdomos įmonės veiklos procesams skaitmenizuoti, duomenims tvarkyti ir (ar) administracinėms ar viešosioms paslaugoms teikti elektroniniu būdu.

**Informacinės sistemos gyvavimo ciklas** - Informacinės sistemos būsenos pokyčių nuo jos įsteigimo iki veiklos užbaigimo visuma.

**Informacinės sistemos tvarkytojas** - Valstybės ar savivaldybės institucija ar įstaiga, kitas viešojo administravimo subjektas, viešoji įstaiga ar valstybės valdoma įmonė, kurie informacinės sistemos valdytojo nustatyta tvarka jo vardu užtikrina informacinės sistemos veikimą.

**Infromacinės sistemos valdytojas** -  Valstybės ar savivaldybės institucija ar įstaiga, kitas viešojo administravimo subjektas, viešoji įstaiga ar valstybės valdoma įmonė, kurie nustato informacinės sistemos veikimo tikslus ir priemones.

**Metaduomenys** - Aprašomoji informacija, kuri padeda suprasti duomenų ar jų rinkinių išdėstymo struktūrą, logiką, semantiką, tarpusavio ryšius, taip pat surasti, teisingai interpretuoti ir naudoti pateikiamus duomenis ar jų rinkinius.

**Pagrindiniai duomenys** -  Tai pagrindiniai valstybės veiklai organizuoti būtini duomenys, tokie kaip gyventojai, mokesčiai, įmonės, teritorinis suskirstymas, valstybės turtas ar teisės aktai, žinoma, neapsiribojant tik jais. Pagrindiniai duomenys dažnai yra grupuojami pagal registrus ir gali apimti susijusius etaloninius duomenis.

**Plėtinys** -  Papildoma standarto specifikacija ar funkcijų elementas, kuri praplečia standarto galimybes, kad būtų galima tenkinti konkretų poreikį arba atvejį. Plėtiniai naudojami standartui pritaikyti tam tikros bendruomenės poreikiams arba spręsti aspektus, kurių pagrindinis standartas nenumato.

**Referenciniai duomenys** - Tai pagrindinių duomenų dalis, kuri apima iš anksto apibrėžtas, standartizuotas duomenų reikšmes ar klasifikavimo schemas, kurias gali pakartotinai naudoti programos, sistemos, duomenų saugyklos bei ataskaitos, nukreipiant atgal į referencinius duomenis.

**Registras** - Informacinėje sistemoje tvarkomas registruojamą objektą ar objektus apibūdinantis duomenų rinkinys ar rinkiniai, kuriems nustatomos specialios registravimo sąlygos.
<hr>
<h2>Kontekstas</h2>
Šiuo metu numatoma teikti šiuos duomenis:
<table>
  <tr>
    <th>Duomenų grupė (Domenas)</th>
    <th>Duomenų pogrupis</th>
    <th>Pirminis šaltinis</th>
  </tr>
  <tr>
    <td rowspan = "6"><b>Socialinė apsauga</b> (Fizinių asmenų duomenys)</td>
    <td>Socialinė vaikų ir jaunimo priežiūra</td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td>Socialinė priežiūra</td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td>Socialinė priežiūra senjorams</td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td>Socialinė priežiūra neįgaliesiems</td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td>Socialinė priežiūra migrantams</td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td>Darbingumas </td>
    <td>Socialinių paslaugų skyrius Socialinių išmokų skyrius </td>
  </tr>
  <tr>
    <td rowspan = "2">Sveikata (Sveikatos administraciniai duomenys), (Ne infrastruktūra), (Informacija apie pacientus) </td>
    <td>Valstybės finansuojamos sveikatos paslaugos </td>
    <td>Sveikatos apsaugos skyrius </td>
  </tr>
  <tr>
    <td>Mokamos sveikatos paslaugos </td>
    <td>-</td>
  </tr>
  <tr>
    <td rowspan="4">Švietimas (Informacija apie mokymosi rezultatus, moksleivius, administraciniai duomenys), (Ne infrastruktūra)</td>
    <td>Ikimokyklinis ugdymas </td>
    <td>Ikimokyklinio ugdymo skyrius, Jaunimo skyrius </td>
  </tr>
  <tr>
    <td>Bendrasis ugdymas</td>
    <td>Bendrasis ugdymas, Jaunimo skyrius</td>
  </tr>
  <tr>
    <td>Aukštasis ugdymas</td>
    <td>-</td>
  </tr>
  <tr>
    <td>R&D (mokslo inovacijos centrai)</td>
    <td>-</td>
  </tr>
  <tr>
    <td rowspan="8">Komunalinės paslaugos (Administraciniai duomenys pagal sritis ir INFRASTRUKTŪRA) </td>
    <td>Atliekų tvarkymas</td>
    <td>SĮ „Vilniaus atliekų sistemos administratorius“ </td>
  </tr>
  <tr>
    <td>Atliekų aptarnavimas</td>
    <td>Energetikos skyrius</td>
  </tr>
  <tr>
    <td>Elektra</td>
    <td>-</td>
  </tr>
  <tr>
    <td>Vanduo</td>
    <td>UAB "Vilniaus vandenys"</td>
  </tr>
  <tr>
    <td>Kanalizacija</td>
    <td>UAB "Vilniaus vandenys"</td>
  </tr>
  <tr>
    <td>Dujos</td>
    <td>-</td>
  </tr>
  <tr>
    <td>Šildymas</td>
    <td>AB "Vilniaus šilumos tinklai"</td>
  </tr>
  <tr>
    <td>Nuotekos</td>
    <td>UAB "Grinda"</td>
  </tr>
  <tr>
    <td rowspan="7">Aplinka (Faktiniai miesto aplinkos duomenys)</td>
    <td>Parkai ir žaliosios erdvės</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Gamtos apsauga</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Vanduo (paviršinis ir požeminis)</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Triukšmas</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Oro tarša</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Dirvožemis</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td>Biologinė įvairovė, buveinės ir kraštovaizdis</td>
    <td>Miesto tvarkymas ir aplinkos apsaugos skyrius</td>
  </tr>
  <tr>
    <td rowspan="5">Miesto plėtra (Miesto planiniai duomenys) </td>
    <td>Bendras planas</td>
    <td>Miesto planavimo ir architektūros skyrius</td>
  </tr>
  <tr>
    <td>Teritorijų planavimas</td>
    <td>Miesto planavimo ir architektūros skyrius</td>
  </tr>
  <tr>
    <td>Detalieji planai</td>
    <td>Miesto planavimo ir architektūros skyrius</td>
  </tr>
  <tr>
    <td>Topografiniai duomenys</td>
    <td>Miesto planavimo ir architektūros skyrius</td>
  </tr>
  <tr>
    <td>Inžineriniai duomenys (vanduo, kanalizacija, nuotekos, šildymas)</td>
    <td>Miesto planavimo ir architektūros skyrius</td>
  </tr>
  <tr>
    <td rowspan="3">Pastatai (Infrastruktūra)</td>
    <td>Socialinis būstas</td>
    <td>Būsto administravimo skyrius</td>
  </tr>
  <tr>
    <td>Pastatai ir statyba</td>
    <td>Miesto planavimo ir architektūros skyrius</td>
  </tr>
  <tr>
    <td>Pastatų valdymas ir priežiūra</td>
    <td>Būsto administravimo skyrius</td>
  </tr>
  <tr>
    <td rowspan="7">Transportas (Infrastruktūra)</td>
    <td>Kelių transporto infrastruktūra (gatvės, keliai)</td>
    <td>Infrastruktūros skyrius</td>
  </tr>
  <tr>
    <td>Kelių transporto priežiūra (gatvės, keliai)</td>
    <td>Miesto tvarkymo ir aplinkos skyrius</td>
  </tr>
  <tr>
    <td>Eismo reguliavimo priemonės</td>
    <td>Eismo organizavimo skyrius</td>
  </tr>
  <tr>
    <td>Geležinkelio transportas ir infrastruktūra</td>
    <td>Infrastruktūros skyrius</td>
  </tr>
  <tr>
    <td>Vandens transportas ir infrastruktūra</td>
    <td>Infrastruktūros skyrius</td>
  </tr>
  <tr>
    <td>Viešasis transportas ir infrastruktūra</td>
    <td>AB "Vilniaus viešasis transportas", SĮ "Susisiekimo paslaugos"</td>
  </tr>
  <tr>
    <td>Eismo srautai</td>
    <td> SĮ "Susisiekimo paslaugos"</td>
  </tr>
  <tr>
    <td rowspan="4">Ekonomika (Ekonominiai duomenys)</td>
    <td>Viešasis transportas</td>
    <td>Finansų ir ekonomikos skyrius Licencijavimo ir leidimų skyrius</td>
  </tr>
  <tr>
    <td>Privatus sektorius Verslas (įmonės, veiklos, leidimai)</td>
    <td>Licencijavimo ir leidimų skyrius</td>
  </tr>
  <tr>
    <td>Žemės ūkis</td>
    <td>-</td>
  </tr>
  <tr>
    <td>Turizmas</td>
    <td>Kultūros skyrius</td>
  </tr>
  <tr>
    <td rowspan="2">Sportas ir kultūra (Administraciniai duomenys ), (Būreliai, renginiai)</td>
    <td>Sportas (renginiai, valdymas, būreliai)</td>
    <td>Sporto ir sveikatingumo skyrius</td>
  </tr>
  <tr>
    <td>Kultūra (renginiai, lankytini objektai)</td>
    <td>Kultūros skyrius</td>
  </tr>
  <tr>
    <td rowspan="5">Viešoji tvarka ir saugumas (day to day eventai)</td>
    <td>Nusikalstamos veikos</td>
    <td>Viešosios tvarkos skyrius</td>
  </tr>
  <tr>
    <td>Administraciniai nusižengimai</td>
    <td>Viešosios tvarkos skyrius</td>
  </tr>
  <tr>
    <td>Eismo įvykiai</td>
    <td>Eismo organizavimo skyrius</td>
  </tr>
  <tr>
    <td>Gyventojų saugumo infrastruktūra</td>
    <td>Civilinės saugos skyrius</td>
  </tr>
  <tr>
    <td>Policija, Greitoji pagalba, Ugniagesiai (pvz. iškvietimai)</td>
    <td>Inovacijų ir technologijų grupė</td>
  </tr>
  <tr>
    <td>Miesto valdymas</td>
    <td>Administracinės paslaugos (liudijimai, teisinė pagalba, civilinė metrikacija)</td>
    <td>Inovacijų ir technologijų grupė</td>
  </tr>
</table>
Ši specifikacija turi palaikyti šias planuojamas duomenų erdves ir užtikrinti lengvesnį duomenų valdymą jose.
<hr>
<h1>Aprėptis</h1>
Ši specifikacija yra orientuota į Valstybės informacinių išteklių valdymo įstatymo nuostatų dėl informacinėse sistemose tvarkomų metaduomenų įgyvendinimo.
<hr>
<h1>Dublin Core aprašymas</h1>
<p>
  Dublin Core yra metaduomenų standartas, skirtas aprašyti įvairius informacijos šaltinius ir jų turinį, siekiant pagerinti informacijos paiešką ir dalijimąsi. Šis standartas buvo sukurtas 1995 metais Dublin, Ohajo valstijoje, JAV, per pirmąjį seminarą apie interneto metaduomenis, todėl ir pavadintas „Dublin Core“
</p>
<h2>Dublin Core Terminai ir apibrėžimai</h2>
<p><b>3.1.1 Klasė (Class set of resources)</b></p>
<p>
  <ul>
    <li>Išteklių rinkinys</li>
    <li>Pastaba 1: Klasės nariai yra žinomi kaip klasės egzemplioriai. Pačios klasės yra ištekliai. Dažnai jos identifikuojamos naudojant URI (vienarūšius resursų identifikatorius) ir gali būti aprašytos naudojant RDF (išteklių aprašymo sistemą) savybes. RDF savybė rdf:type gali būti naudojama teigiant, kad išteklius yra klasės egzempliorius. [ŠALTINIS: RDF Schema. 1.1 versija]</li>
  </ul>
</p>
<p><b>3.1.2 Domenas (Domain class of which a resource)</b></p>
<p>
<ul>
  <li>Klasė, kurios egzempliorius yra terminu aprašytas išteklius (3.1.10) [ŠALTINIS: DCMI Terms, https://www.dublincore.org/specifications/dublin-core/dcmi-terms/]</li>
</ul>
</p>
<p><b>3.1.3 Domenas apima (Domain inckudes)</b></p>
<p>
  <ul>
    <li>Rekomenduojama klasė šios savybės (3.1.6) subjektams</li>
  </ul>
</p>
<p><b>3.1.4 Esybė (Entity)</b></p>
<p>
  <ul>
    <li>Kažkas, kas egzistuoja atskirai nuo kitų dalykų, turintis savarankišką egzistavimą</li>
  </ul>
</p>
<p><b>3.1.5 Literalas (Literal)</b></p>
<p>
  <ul>
    <li>Unicode simbolių eilutė, tokia kaip raidės ar skaičiai, gali būti kartu su kalbos žyma ar duomenų tipu</li>
  </ul>
</p>
<p><b>3.1.6 Neliteralinė vertė (non-literal value)</b></p>
<p>
  <ul>
    <li>Tuščias mazgas arba URI (3.1.13)</li>
  </ul>
</p>
<p><b>3.1.7 Savybė (Property)</b></p>
<p>
  <ul>
    <li>
      Ryšys tarp subjekto ištekliaus ir objekto ištekliaus Pastaba 1: Tai sinonimas terminui „elementas“.
      [ŠALTINIS: RDF Schema. 1.1 versija]
    </li>
  </ul>
</p>
<p><b>3.1.8 Ribos (Range)</b></p>
<p>
  <ul>
    <li>Klasė, kurios egzempliorius yra terminu aprašyta vertė
        [ŠALTINIS: DCMI Terms, https://www.dublincore.org/specifications/dublin-core/dcmi-terms/]
    </li>
  </ul>
</p>
<p><b>3.1.9 Ribos apima (Range includes)</b></p>
<p>
  <ul>
    <li>Rekomenduojama klasė šios savybės (3.1.7) vertėms</li>
  </ul>
</p>
<p><b>3.1.10 Išteklius (Resource)</b></p>
<p>
  <ul>
    <li>Esybė, kuri gali būti identifikuota Pastaba 1: Ši specifikacija neriboja, kas gali būti išteklius. Išteklius gali būti bet kas, tiek abstraktus, tiek fizinis.</li>
    <li>Pastaba 2: RDF (Išteklių aprašymo sistema) sistemoje išteklius gali būti identifikuotas naudojant URI (3.1.13). [ŠALTINIS: RFC 3986 pakeista — žodis „daiktas“ pakeistas „esybė“]</li>
  </ul>
</p>
<p><b>3.1.11 Poklasis (Subclass)</b></p>
<p>
  <ul>
    <li>Klasė, susijusi su kita platesnės apimties klase (superklase), paprastai naudojant 'rdfs:subClassOf' savybę, taip, kad visi poklasio egzemplioriai yra superklasės egzemplioriai
        [ŠALTINIS: RDF Schema. 1.1 versija]
    </li>
  </ul>
</p>
<p><b>3.1.12 Posavybė (Subproperty)</b></p>
<p>
  <ul>
    <li>Savybė (3.1.7), susijusi su kita platesnės apimties savybe (supersavybe), paprastai naudojant 'rdfs:subPropertyOf' savybę, taip, kad visi ištekliai, susiję su posavybe, yra taip pat               susiję su supersavybe.
      [ŠALTINIS: RDF Schema. 1.1 versija]
    </li>
  </ul>
</p>
<p><b>3.1.13 Vienarūšis resursų identifikatorius (Uniform Resource Identifier)</b></p>
<p>
  <ul>
    <li>URI identifikatorius, sudarytas iš simbolių sekos, atitinkančios URI sintaksės taisyklę Pastaba 1: Kaip identifikavimas įvykdomas, priskiriamas ar įgalinamas, yra nustatoma URI schemos            specifikacijose, tokiose kaip URN (3.1.14).
        [ŠALTINIS: RFC 3986]
    </li>
  </ul>
</p>
<p><b>3.1.14 Vienarūšis resursų pavadinimas (Uniform Resource Name)</b></p>
<p>
  <ul>
    <li>URN (vienarūšis resursų identifikatorius (URI) (3.1.13)), kuris priskiriamas pagal „urn“ URI schemą ir tam tikrą URN vardų sritį, siekiant, kad URN būtų nuolatinis, nuo vietos 
        nepriklausomas išteklių identifikatorius.
        [ŠALTINIS: RFC 8141]
    </li>
  </ul>
</p>
<h3><b>DCMI savybės (DCMI Properties)</b></h3>
<p><b>3.2.1 Santrauka (Abstract Summary of the resource)</b></p>
<p>
  <ul>
    <li>(Abstract) Išteklių santrauka</li>
    <li><b>(Label) Žyma:</b> Santrauka</li>
    <li><b><(URI) URI:</b> https://purl.org/dc/terms/abstract</li>
    <li><b>(Subproperty of) Posavybė:</b>https://purl.org/dc/terms/description</li>
  </ul>
</p>
<p><b>3.2.2 Prieigos teisės (accessRight)</b></p>
<p>
  <ul>
    <li>Informacija apie tai, kas gali pasiekti išteklius, arba išteklių saugumo statuso nuoroda.</li>
    <li><b>(Label) Žyma:</b> Prieigos teisės</li>
    <li><b>(URI) URI:</b> https://purl.org/dc/terms/accessRights</li>
    <li><b>(Subproperty of) Posavybė:</b> https://purl.org/dc/terms/rights</li>
    <li><b>(Range includes) Ribos apima:</b> https://purl.org/dc/terms/RightsStatement</li>
    <li><b>Pastaba 1:</b> Prieigos teisės gali apimti informaciją apie prieigos apribojimus dėl privatumo, saugumo ar kitų politikų.</li>
  </ul>
</p>
<p><b>3.2.3 Kaupimo metodas (accrualMethod)</b></p>
<p>
  <ul>
    <li>Metodas, kuriuo elementai yra pridedami prie kolekcijos.</li>
    <li><b>(Label) Žyma:</b> Kaupimo metodas</li>
    <li><b>(URI) URI:</b> https://purl.org/dc/terms/accrualMethod</li>
    <li><b>(Domain) Domenas:</b> https://purl.org/dc/dcmitype/Collection</li>
    <li><b>(Range includes) Ribos apima:</b> https://purl.org/dc/terms/MethodOfAccrual</li>
    <li><b>(Note) Pastaba 1:</b> Rekomenduojama praktika – naudoti vertę iš Kolekcijų aprašymo kaupimo metodų žodyno.</li>
  </ul>
</p>
<p><b>3.2.4 Kaupimo periodiškumas (accrualPeriodicity)</b></p>
<p>
  <ul>
    <li>Dažnumas, kuriuo elementai pridedami prie kolekcijos.</li>
    <li><b>(Label) Žyma:</b> Kaupimo periodiškumas</li>
    <li><b>(URI) URI:</b> https://purl.org/dc/terms/accrualPeriodicity</li>
    <li><b>(Domain) Domenas:</b> https://purl.org/dc/dcmitype/Collection</li>
    <li><b>(Range includes) Ribos apima:</b> https://purl.org/dc/terms/Frequency</li>
    <li><b>(Note) Pastaba 1:</b> Rekomenduojama praktika – naudoti vertę iš Kolekcijų aprašymo dažnumo žodyno.</li>
  </ul>
</p>
<p><b>3.2.5 Kaupimo politika (accrualPolicy)</b></p>
<p>
  <ul>
    <li>Politika, reglamentuojanti elementų pridėjimą prie kolekcijos.</li>
    <li><b>(Label) Žyma:</b> Kaupimo politika</li>
    <li><b>(URI) URI:</b> https://purl.org/dc/terms/accrualPolicy</li>
    <li><b>(Domain) Domenas:</b> https://purl.org/dc/dcmitype/Collection</li>
    <li><b>(Range includes) Ribos apima:</b> https://purl.org/dc/terms/Policy</li>
    <li><b>(Note) Pastaba:</b> Rekomenduojama praktika – naudoti vertę iš Kolekcijų aprašymo kaupimo politikos žodyno.</li>
  </ul>
</p>
<p><b>3.2.6 Alternatyvus (Alternative)</b></p>
<p>
  <ul>
    <li>Alternatyvus išteklių pavadinimas</li>
    <li><b>(Label) Žyma:</b> Alternatyvus pavadinimas</li>
    <li><b>(URI) URI:</b> https://purl.org/dc/terms/alternative</li>
    <li><b>(Subproperty of) Posavybė:</b>https://purl.org/dc/terms/title</li>
    <li><b>(Range includes) Ribos apima:</b> https://www.w3.org/2000/01/rdf-schema#Literal</li>
    <li><b>(Note) Pastaba:</b> Skirtumas tarp pavadinimų ir alternatyvių pavadinimų priklauso nuo konkrečios taikomosios programos.</li>
  </ul>
</p>
<p><b>3.2.7 Auditorija (Audience)</b></p>
<p>
  <ul>
    <li>Agentų klasė, kuriai ištekliai (3.1.10) yra skirti arba naudingi</li>
    <li><b>(Label) Žyma:</b> Auditorija</li>
    <li><b>(URI) URI:</b> https://purl.org/dc/terms/audience</li>
    <li><b>(Range includes) Ribos apima:</b> https://purl.org/dc/terms/AgentClass</li>
    <li><b>(Note) Pastaba:</b> Geriausia praktika yra naudoti šią savybę su neliteralinėmis vertėmis iš auditorijos tipų žodyno.</li>
  </ul>
</p>
<p><b>3.2.8 Prieinama (Available)</b></p>
<p>
  <ul>
    <li>Data, kada išteklius tapo arba taps prieinamas</li>
    <li><b>(Label) Žyma:</b> Prieinamumo data</li>
    <li><b>(URI) URI:</b> https://purl.org/dc/terms/available</li>
    <li><b>(Subproperty of) Posavybė:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note) Pastaba:</b> Rekomenduojama praktika yra apibūdinti datą, datą/laiką arba laikotarpį, kaip rekomenduojama savybei „data“ (3.2.15), kurios posavybė yra ši savybė (3.1.12).</li>
  </ul>
</p>
<p><b>3.2.9 Bibliografinė citata (bibliographicCitation)</b></p>
<p>
  <ul>
    <li>Išteklių bibliografinė nuoroda</li>
    <li><b>(Label) Žyma:</b> Bibliografinė citata</li>
    <li><b>(URI) URI:</b> https://purl.org/dc/terms/bibliographicCitation</li>
    <li><b>(Subproperty of) Posavybė:</b> https://purl.org/dc/terms/identifier</li>
    <li><b>(Domain) Domenas:</b> https://purl.org/dc/terms/BibliographicResource</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note) Pastaba:</b> Rekomenduojama praktika yra įtraukti pakankamai bibliografinės informacijos, kad išteklius būtų galima identifikuoti kuo tiksliau ir vienareikšmiškai.</li>
  </ul>
</p>
<p><b>3.2.10 Atitinka (conformsTo)</b></p>
<p>
  <ul>
    <li>Nustatytas standartas, kuriam aprašomas išteklius atitinka</li>
    <li><b>(Label) Žyma:</b> Atitinka</li>
    <li><b>(URI) URI:</b> https://purl.org/dc/terms/conformsTo</li>
    <li><b>(Subproperty of) Posavybė:</b> https://purl.org/dc/terms/relation</li>
    <li><b>(Range includes) Ribos apima:</b> https://purl.org/dc/terms/Standard</li>
  </ul>
</p>
<p><b>3.2.11 Prisidėjęs asmuo (Contributor)</b></p>
<p>
  <ul>
    <li>Esybė, atsakinga už indėlį į išteklių</li>
    <li><b>(Label) Žyma:</b> Prisidėjęs asmuo</li>
    <li><b>(URI) URI:</b> https://purl.org/dc/terms/contributor</li>
    <li><b>(Range includes) Ribos apima:</b> https://purl.org/dc/terms/Agent</li>
    <li><b>(EXAMPLE 1) PAVYZDYS 1:</b> Viljamas Šekspyras (asmuo)</li>
    <li><b>(EXAMPLE 2) PAVYZDYS 2:</b> https://isni.org/isni/0000000121032683 (asmens URI)</li>
    <li><b>(EXAMPLE 3) PAVYZDYS 3:</b> Hablo kosminis teleskopas (mokslinis instrumentas)</li>
    <li><b>(EXAMPLE 4) PAVYZDYS 4:</b> UNESCO (organizacija)</li>
    <li><b>(Note) Pastaba:</b> Taisyklės, kaip naudoti asmenų ar organizacijų vardus kaip kūrėjus, taikomos ir prisidėjusiems asmenims.</li>
  </ul>
</p>
<p><b>3.2.12 Aprėptis (Coverage)</b></p>
<p>
  <ul>
    <li>Išteklių erdvinė ar laikinė tema, erdvinis išteklių taikymas arba jurisdikcija, kurioje išteklius yra svarbus</li>
    <li><b>(Label) Žyma:</b> Aprėptis</li>
    <li><b>(URI) URI:</b> https://purl.org/dc/terms/coverage</li>
    <li><b>(Range includes) Ribos apima:</b> https://purl.org/dc/terms/Location</li>
    <li><b>(EXAMPLE 1) PAVYZDYS 1:</b> 1700/1799</li>
    <li><b>(EXAMPLE 2) PAVYZDYS 2:</b> Bostonas, Masačusetso valstija</li>
    <li><b>(Note 1) Pastaba 1:</b> Erdvinė tema ir erdvinis taikymas gali būti įvardyta vieta, nurodyta jos geografinėmis koordinatėmis. Laikinoje temoje gali būti įvardytas laikotarpis, 
            data ar datos intervalas. Jurisdikcija gali būti įvardyta administracinė esybė arba geografinė vieta, kuriai taikomas išteklius. Rekomenduojama praktika – naudoti kontroliuojamą 
            žodyną, kaip, pavyzdžiui, Getty geografinių pavadinimų tezauras (TGN). Jei įmanoma, pirmenybė teikiama pavadintoms vietoms arba laikotarpiams, o ne skaitmeniniams identifikatoriams, 
            tokiems kaip koordinatės ar datos intervalai.
    </li>
    <li><b>(Note 2) Pastaba 2:</b> Kadangi aprėptis yra taip plačiai apibrėžta, patartina naudoti tikslesnes posavybes: laikinoji (3.2.52) aprėptis ir erdvinė (3.2.49) aprėptis.</li>
  </ul>
</p>
<p><b>3.2.13 Sukurta (Created)</b></p>
<p>
  <ul>
    <li>Išteklių sukūrimo data</li>
    <li><b>(Label) Žyma:</b> Sukūrimo data</li>
    <li><b>(URI) URI:</b> https://purl.org/dc/terms/created</li>
    <li><b>(Subproperty of) Posavybė:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note 1) Pastaba 1:</b> Rekomenduojama praktika yra aprašyti datą, datą/laiką arba laikotarpį, kaip rekomenduojama savybei „data“ (3.2.15), kurios posavybė yra ši savybė (3.1.12).</li>
  </ul>
</p>
<p><b>3.2.14 Kūrėjas (Creator)</b></p>
<p>
  <ul>
    <li>Esybė, atsakinga už ištekliaus sukūrimą</li>
    <li><b>(Label) Žyma:</b> Kūrėjas</li>
    <li><b>(URI) URI:</b> https://purl.org/dc/terms/creator</li>
    <li><b>(Subpropery of) Posavybė:</b> https://purl.org/dc/terms/contributor</li>
    <li><b>(Range) Ribos apima:</b> https://purl.org/dc/terms/Agent</li>
    <li><b>(EXAMPLE 1) PAVYZDYS 1:</b> Viljamas Šekspyras (asmuo)</li>
    <li><b>(EXAMPLE 2) PAVYZDYS 2:</b> https://isni.org/isni/0000000121032683 (asmens URI)</li>
    <li><b>(Example 3)PAVYZDYS 3:</b> UNESCO (organizacija)</li>
    <li><b>(Note 1)Pastaba 1:</b> Rekomenduojama praktika yra identifikuoti kūrėją su URI. Jei tai nėra įmanoma ar praktikuotina, galima nurodyti literalinę vertę, kuri identifikuoja kūrėją.</li>
  </ul>
</p>
<p><b>3.2.15 Data (Date)</b></p>
<p>
  <ul>
    <li>Laiko taškas arba laikotarpis, susijęs su ištekliaus gyvenimo ciklo įvykiu</li>
    <li><b>(Label)Žyma:</b> Date</li>
    <li><b>(URI )URI:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(EXAMPLE 1) PAVYZDYS 1:</b> 2018</li>
    <li><b>(EXAMPLE 2) PAVYZDYS 2:</b> 2016-03-04</li>
    <li><b>(EXAMPLE 3) PAVYZDYS 3:</b> 2017-11-05T08:15:30-05:00</li>
    <li><b>(EXAMPLE 4) PAVYZDYS 4:</b> 1968/2015</li>
    <li><b>(EXAMPLE 5) PAVYZDYS 5:</b> 2006/</li>
    <li><b>(Note 1) Pastaba 1:</b> Data gali būti naudojama norint išreikšti laikinę informaciją bet kokiu detalumo lygiu. Rekomenduojama praktika yra išreikšti datą, datą/laiką arba laikotarpį 
           pagal ISO 8601-1 arba paskelbtą ISO standarto profilį, pavyzdžiui, W3C pastabą apie datos ir laiko formatus.
    </li>
    <li><b>(Note 2) Pastaba 2:</b> Jei visa data nėra žinoma, gali būti naudojamas mėnuo ir metai (YYYY-MM) arba tik metai (YYYY).</li>
    <li><b>(Note 3) Pastaba 3:</b> Datų intervalai gali būti nurodyti naudojant ISO 8601 laikotarpio specifikaciją, kurioje pradžios ir pabaigos datos yra atskirtos „/“ (pasviruoju brūkšniu)     
           simboliu. Pradžios arba pabaigos data gali būti nenurodyta.
    </li>
  </ul>
</p>
<p><b>3.2.16 Data priimta (dateAccepted)</b></p>
<p>
  <ul>
    <li>Išteklių priėmimo data</li>
    <li><b>(Label) Žyma:</b> Priėmimo data</li>
    <li><b>(URI) URI:</b> https://purl.org/dc/terms/dateAccepted</li>
    <li><b>(Subproperty of) Posavybė:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note 1) Pastaba 1:</b> Rekomenduojama praktika yra aprašyti datą, datą/laiką arba laikotarpį, kaip rekomenduojama savybei „data“ (3.2.15), kurios posavybė yra ši savybė (3.1.12).</li>
    <li><b>(Note 2) Pastaba 2:</b> Išteklių, kuriems gali būti aktuali priėmimo data, pavyzdžiai yra diplominis darbas (priimtas universiteto departamento) arba straipsnis (priimtas žurnalo).</li>
  </ul>
</p>
<p><b>3.2.17 Autorių teisių data (dateCopyrighted)</b></p>
<p>
  <ul>
    <li>Išteklių autorių teisių data</li>
    <li><b>(Label) Žyma:</b> Autorių teisių data</li>
    <li><b>(URI) URI:</b> https://purl.org/dc/terms/dateCopyrighted</li>
    <li><b>(Subproperty of) Posavybė:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note 1) Pastaba 1:</b> Paprastai metai.</li>
    <li><b>(Note 2) Pastaba 2:</b> Rekomenduojama praktika yra aprašyti datą, datą/laiką arba laikotarpį, kaip rekomenduojama savybei „data“ (3.2.15), kurios posavybė yra ši savybė (3.1.12).</li>
  </ul>
</p>
<p><b>3.2.18 Pateikimo data (dateSubmitted)</b></p>
<p>
  <ul>
    <li>Išteklių pateikimo data</li>
    <li><b>(Label) Žyma:</b> Pateikimo data</li>
    <li><b>(URI) URI:</b> https://purl.org/dc/terms/dateSubmitted</li>
    <li><b>(Subproperty of) Posavybė:</b> https://purl.org/dc/terms/date</li>
    <li><b>(Range) Ribos:</b> https://www.w3.org/2000/01/rdf-schema#Literal</li>
    <li><b>(Note 1) Pastaba 1:</b> Rekomenduojama praktika yra aprašyti datą, datą/laiką arba laikotarpį, kaip rekomenduojama savybei „data“ (3.2.15), kurios posavybė yra ši savybė (3.1.12).</li>
    <li><b>(Note 2) Pastaba 2:</b> Išteklių, kuriems gali būti aktuali „pateikimo data“, pavyzdžiai yra diplominis darbas (pateiktas universiteto departamentui) arba straipsnis (pateiktas                     žurnalui).</li>
  </ul>
</p>
<p><b></b></p>
      
<hr>
<h2>7. Datahub specifiniai kontroliuojami žodynai</h2>
<p><b>Pagrindiniai aspektai</b></p>
<p>Dublin Core yra sudarytas iš 15 pagrindinių elementų, kurie gali būti naudojami aprašyti įvairius informacijos objektus, tokius kaip dokumentai, vaizdai, vaizdo įrašai, tinklalapiai ir kiti. Kiekvienas elementas yra neprivalomas ir nepriklausomas, kas leidžia pritaikyti šį standartą pagal konkrečius poreikius.</p>
<table>
  <tr>
    <td><b>Pavadinimas</b></td>
    <td><b>Aprašymas</b></td>
  </tr>
  <tr>
    <td>Pavadinimas (Title)</td>
    <td>Ištekliaus pavadinimas</td>
  </tr>
  <tr>
    <td>Kūrėjas (Creator)</td>
    <td>Asmens ar organizacijos, sukūręs išteklių</td>
  </tr>
  <tr>
    <td>Tema (Subject)</td>
    <td>Raktiniai žodžiai, temos arba kalsifikatoriai, kurie apibūdina išteklio turinį</td>
  </tr>
  <tr>
    <td>Aprašymas (Description)</td>
    <td>Išteklio santrauka arba turinio apibūdinimas</td>
  </tr>
  <tr>
    <td>Leidėjas (Publisher)</td>
    <td>Asmenys ar organizacijos, kurios paskelbė išteklius.</td>
  </tr>
  <tr>
    <td>Kiti prisidėję (Contributor)</td>
    <td>Asmenys ar organizacijos, kurios pasklebė išteklius</td>
  </tr>
  <tr>
    <td>Data (Date)</td>
    <td>Ištekliaus sukūrimo arba paskelbimo data.</td>
  </tr>
  <tr>
    <td>Ištekliaus tipas (Type)</td>
    <td>Išteklio pobūdis, pavyzdžiui (knyga, straipsnis, vaizdo įrašas ir t.t.).</td>
  </tr>
  <tr>
    <td>Formatas (Format)</td>
    <td>Failo formatas, medijos rūšis arba fizinė terpė, pavyzdžiui (PDF, JPEG).</td>
  </tr>
  <tr>
    <td>Ištekliaus identifikatorius (Identifier)</td>
    <td>Unikalus išteklio identifikatorius, pavyzdžiui (PDF. JPEG).</td>
  </tr>
  <tr>
    <td>Šaltinis (Source)</td>
    <td>Ankstesnis ar susijęs išteklius, iš kurio buvo sukurta arba išvesta ši medžiaga.</td>
  </tr>
  <tr>
    <td>Kalba (Language)</td>
    <td>Išteklio kalba.</td>
  </tr>
  <tr>
    <td>Santykis (Relation)</td>
    <td>Ryšys tarp šio ir kitų išteklių.</td>
  </tr>
  <tr>
    <td>Padengimas (Coverage)</td>
    <td>Išteklio geografinė padėtis, istorinis laikotarpis arba jurisdikcija, kuriai jis priklauso</td>
  </tr>
  <tr>
    <td>Teisės (Rights)</td>
    <td>Informacija apie autorių teises ar kitas teises, susijusias su ištekliu.</td>
  </tr>
</table>

<p>Privalomieji laukai kurie turi būti užpildyti:</p>
<ul>
  <li>Data (Date)</li>
  <li>Ištekliaus identifikatorius (Identifier)</li>
  <li>Teisės (Rights)</li>
  <li>Pavadinimas (Title)</li>
  <li>Ištekliaus tipas (Type)</li>
</ul>
<p>Rekomendaciniai laukai kurie turi būti pildomi:</p>
<ul>
  <li>Kūrėjas (Creator)</li>
  <li>Aprašymas (Description)</li>
  <li>Formatas (Format)</li>
  <li>Kalba (Language)</li>
  <li>Santykis (Relation)</li>
  <li>tema (Subject)</li>
</ul>
<p>Pasirinktai pildomi laukai:</p>
<ul>
  <li>Kiti prisidėję (Contributor)</li>
  <li>Šaltinis (Source)</li>
</ul>
<hr>
<h1>Duomenų valdymo ciklas</h1>
<p>
  Duomenų valdymo ciklo etapai yra detaliai derinami su kiekviena įmone atskirai remiantis bendradarbiavimo susitarimu dėl duomenų teikimo
</p>
<h2>Sukūrimas</h2>
<p>
  <ul>
    <li>Duomenų ar jų produktų įgijimas ar naudojimo pradžia, kai duomenys jau egzistuoja ar yra veikiančių sistemų dalis ar rezultatas ir yra atsiradęs už organizacijos ribų.</li>
    <li>Duomenų įvestis arba bet kuris neautomatizuotas duomenų ar jų produktų atsiradimas organizacijoje, kai duomenų kūrėjas/savininkas yra organizacijos dalis.</li>
    <li>Duomenų surinkimas dažnai automatizuotas iš vidinių šaltinių ar veikiančių veiklos procesų.</li>
  </ul>
</p>
<p>
  Duomenų atsiradimas ar sukūrimas Vilniaus miesto duomenų centro platformoje turi būti inicijuojamas per projektinę veiklą, detalus suderinimo pristatymas turi vykti duomenų valdysenos
komitete. Duomenų savininkas yra atsakingas už tinkamą duomenų klasifikaciją ir saugumo lygio nustatymą bei reikalavimus duomenų naudojimui tolesniuose ciklo etapuose – tai yra suderinama
duomenų valdysenos komitete
</p>
<p>
  Duomenų įgijimui, perdavimui ar sukūrimui sistemos diegėjas, duomenų tiekėjas ar įmonė turi pasiūlyti REST API sąsają, kuri turi atitikti šiuos minimalius reikalavimus:
</p>
<p>
  <ul>
    <li>Siūloma sąsaja turi veikti HTTP/HTTPS protokolo pagrindu</li>
    <li>REST API sąsają turi turėti cache funkcionalumą ir galimybę jį valdyti</li>
    <li>Tiekėjas privalo pateikti pilną REST API sąsajos aprašymą, kuriame yra detalizuotas visas reikalingas funkcionalumas, jo panaudojimo scenarijai, galimos parametrų reikšmės,
        komunikacijos kodai (sėkmės, nesėkmės, klaidų ir pan.).</li>
    <li>Sąsaja turi veikti kliento ir serverio principu – t.y. klientas ir serveris yra visiškai atskirti</li>
    <li>API užklausoms vykdyti turi būti naudojami prieigos raktai (API KEY)</li>
  </ul>
</p>
<p>
  Vilniaus miesto duomenų centras jokiame kontekste nekuria ir nesaugo asmens duomenų. Visi klausimai, susiję su asmens duomenų valdymu ir tolesniu disponavimu, turi būti derinami
priklausomai nuo dalyvaujančių šalių su Vilniaus miesto savivaldybės administracijos ir (ar) Įmonės (-ių) duomenų apsaugos pareigūnu (-ais) projektinės veiklos rėmuose
</p>
<h2>Saugojimas</h2>
<p>
  Duomenų saugojimas apima atsargines kopijas, kibernetinę saugą, duomenų struktūrizavimą ir santykius tarp saugyklų, transformacijas bei duomenų tipus, žaliavinių duomenų saugojimą atskyrimą ir
atkūrimo galimybes po potencialių incidentų. Taipogi tai apima infrastruktūros architektūrą bei technologinius sprendimus, kurie atitinka gerąsias praktikas bei teisinį reglamentavimą.
</p>
<p>
  Duomenys yra saugomi Vilniaus miesto duomenų centro debesijos aplinkoje, taip užtikrinant aukštą duomenų ir atsarginių kopijų saugumo lygį. Perimant saugoti duomenis atsižvelgiama į duomenų tipą, specifikaciją, panaudojimo scenarijus, kritiškumą bei jautrumą ir yra parenkamas technologiškai tinkamiausias sprendimas efektyviam duomenų saugojimui bei panaudojimui ateityje: 
</p>
<p>
  <ul>
    <li>Specifinė duomenų bazė</li>
    <li>Debesų kompiuterijos konteineriuose.</li>
    <li>Failų dalinimosi sistema</li>
    <li>Debesų kompiuterijos lentelės</li>
    <li>Įvairių konfigūracijų diskai.</li>
  </ul>
</p>
<p>
  Vilniaus miesto duomenų centras vadovaujasi gerosiomis duomenų valdymo praktikomis ir užtikrina tolesnių duomenų produktų kūrimą bei testavimą, naudojantis atskiromis kiekvienam procesui
dedikuotomis aplinkomis ir duomenų bazių replikomis, taip užtikrinant pradinio duomenų šaltinio žaliavinių duomenų saugumą ir vientisumą. 
</p>
<p>
  Bendradarbiaujant su duomenų savininkais ir valdytojais duomenys yra kataloguojami, t. y. aprašoma informacija ir atributai priskiriami konkretiems duomenų rinkiniams, kuriamas duomenų
rinkinių žodynas, kas užtikrina duomenų ryšių atsekamumą bei padeda valdyti informaciją apie duomenis.
</p>
<h2>Naudojimasis ir Dalinimasis</h2>
<p>
  Duomenų prieinamumas jo lygiai ir rolės yra priskirti fiziniams bei loginiams naudotojams, taip pat ir duomenų naudojimo paskirtis ir klasifikacija, papildomų duomenų ar su jais susijusių produktų kūrimas, paprastai apimantis duomenų dauginimą ir dalinimąsi, vizualizavimą, mašininio mokymosi algoritmų veikimą, publikavimą vidiniuose ar išoriniuose kanaluose 
</p>
<p>
  Duomenų prieinamumas yra valdomas prieigų rolių technologijomis, atsižvelgiant i mažiausiai privilegijų turinčių prieigų principą. Prieigų suteikimas reglamentuojamas Vilniaus miesto savivaldybės administracijos informacinės sistemos naudotojų administravimo taisyklėmis. Duomenų atvėrimas reglamentuojamas Duomenų atvėrimo tvarkos apraše.
</p>
<p>
  Duomenų dalinimasis privalo būti vykdomas saugiais kanalais, kaip pvz. SFTP, „Data Share“, kurie turi turėti unikalius prisijungimo duomenis ir ribotą ar kontroliuojamą pasiekiamumo laiką
</p>
<p>
  Integruojant duomenis į Vilniaus miesto duomenų centrą pasirašoma tarpusavio bendradarbiavimo sutartis dėl duomenų teikimo. Už bendradarbiavimo sutartį atsakinga įmonė – UAB „Vilniaus planas“. Bendradarbiavimo sutartis pasirašoma tarp UAB „Vilniaus lanas“ ir visų įmonių.
</p>
<p>
  Asmens duomenų dalinimasis yra griežtai reglamentuojamas BDAR principais, tokių duomenų tvarkymas ir atsakomybė už juos yra priskiriama tokių duomenų savininkui, Vilniaus miesto duomenų
centras asmens duomenų nekaupia.
</p>
<h2>Archyvavimas</h2>
<p>
  Duomenų archyvavimas remiantis papildomomis gairėmis ir politikomis, atsižvelgiant į infrastruktūros panaudojimo politikas bei atitiktį teisiniams aktams bei reglamentams, užtikrinant
atitinkamą saugumo lygį ir taisykles, bei duomenų pasiekiamumą pagal pareikalavimą.
</p>
<p>
  Duomenų archyvavimo principai vadovaujasi galiojančiu Dokumentų tvarkymo ir apskaitos taisyklių įstatymu, tačiau procesas bus peržiūrimas siekiant atitikti naujausius reguliacinius poreikius
</p>
<h2>Utilizavimas</h2>
<p>
  Nebeaktualių duomenų sunaikinimas remiantis vidiniais procesais dėl duomenų naudojimo bei atsižvelgiant į teisinį reguliavimą dėl informacijos rinkimo bei saugojimo aspektų.
</p>
<p>
  Duomenų archyvavimo principai vadovaujasi galiojančiu Valstybės informacinių sistemų steigimo, kūrimo, modernizavimo ir likvidavimo tvarkos aprašu, tačiau procesas bus peržiūrimas siekiant atitikti naujausius reguliacinius poreikius.
</p>
